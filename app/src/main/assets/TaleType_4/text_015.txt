	Одна лисиця мала сина, і була вона дуже стара, же могла ходити за курми, посилала свого сина, молодого лиса. Ходив він, ходив, заким не докучилося, бо годував маму і себе — треба було доста курей. Аж раз каже: 
    	— Мамо, знаєте ви, як би я зробив? Агіт якось люди викохують кури; може би, я собі викохав, та би-м ве ходив по чужих подах та курниках? 
    	А вона каже: 
    	— Ну, як ся вдасть, то іди та й зроби так. Жвавий лис як загадав, так зробив. Пішов до одного ґазди на під, страшно очима засвітив, кури ся поперестрашували, зачали кричати. А лис вхватив щось кількоро яєць і приніс, зробив гніздо в дірі і каже: 
    	— Ще йду раз принесу яєць, може би, більше курят було. 
    	А стара каже: — То йди, лиш уважай, аби тя хто не зловив, бо я би відтак не збанувала. 
    	Пішов він, виліз на під, але вже до другого ґазди, взяв знов щось кількоро яєць і так само приніс та й каже: 
    	— Ну, вже яйця е, коби ще курячу маму придбати. Пішов вже до третього ґазди та й якраз трафив, що квочка сиділа коло тої діри, що кури лазять, а діра була не заткана, бо ґаздиня забула заткати. Витяг він квочку, пішов до своєї мами та й каже: 
    	— Но, вже є і мама куряча. І квочку наповів, каже: 
    	— Вважай, якби-с ми недобре сиділа, то тя з'їм. Квочка прирекла, же буде сидіти, та й сиділа цілий тиждень. 
    	Але одного разу спацирували собі попри ту нору два коти та й занюхали яйця в тій дірі. Прийшли, наполошили квочку і випивають яйця. Аж вже накінпі вилизують шкаралупу. Лис ся пробудив, учув, що є злодії в його дірі, забіг їх другою дірою; мама дала шнурка, і він пов'язав їх за ноги і повісив на гіллі крислатого дуба, а сам пішов досипляти, бо три ночі не спав. Заткав діру та й спить і нічо не чує. Але коти дуже жалісно вавкали, а тхір надійшов, і вони як зачали тхора просити, тхір їх повідв'язував, та й коти поутікали. Лис устав, подивився — нема котів, і жаль йому було, що тілько працював на яйця і на квочку та й нічого з того нема. Відтогди не хотів ся вже з тим заходити та й носив мамі аж до смерті кури. 
